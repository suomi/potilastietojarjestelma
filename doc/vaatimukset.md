# Kilpailutuksen periaatteet
- Terveydenhuoltojärjestelmän uudistusprojekti on jaettava monelle riippumattomalle toimittajalle riskien vähentämiseksi. Osaprojektit mahdollistavat ja osoittavat kokonaisjärjestelmän yhteensopivuuden ja laajennettavuuden. Yksikään osaprojekti ei saa arvoltaan ylittää kymmentä miljoonaa euroa.
- Kokonais- ja osaprojektien jatkokehitys ja ylläpito kilpailutetaan erikseen.

# Vaatimukset toimittajille
- Ohjelmistonkehitys on tehtävä agile metodologialla, kuten Scrum. Tarjoajan on esitettävä referenssit vähintään viidestä agile-metodologialla toteutetusta aiemmasta projektista viimeisen viiden vuoden ajalta, joista yhden on oltava samassa mittakaavassa. Tarjoukseen on sisällytettävä kuvaus käytettävästä metodologiasta.
- Omistusoikeudet toteutettuun ohjelmistoon ja kaikkiin sen osiin, poislukien muokkaamattomat valmiskomponentit, pitää siirtää tilaajalle.
- Käytetyissä valmiskomponenteissa on suosittava ensisijaisesti avoimen lähdekoodin komponentteja.
- Tilaaja päättää tarjoajan esittämien ohjelmistossa käytettävien valmiskomponenttien hyväksymisestä.
- Ohjelmistokehitys on soveltuvin osin tehtävä käyttäen hyväksi avointa ja julkista ohjelmistokehitys- ja versionhallintapalvelua, kuten GitHub. Tarjoukseen on sisällytettävä kuvaus siitä miten kolmansien osapuolten ilmoittamat virheet otetaan vastaan ja korjataan ohjelmistokehitysprosessissa. Tarjoukseen on sisällytettävä kuvaus siitä miten tällä tavalla taataan ohjelmistonkehityksen läpinäkyvyys ja laatu.
- Toteutettu ohjelmisto on lisensoitava soveltuvin osin GPL tai LGPL lisensseillä. Tarvittaessa lisensointi voidaan suorittaa valmiin tuotoksen luovutusvaiheessa.
- Ohjelmistokehitys on tehtävä valitun agile-metodologian mukaisesti, kuitenkin enintään kolmen viikon pituisissa iteraatioissa.
- Tarjouksen hinnoittelu on tehtävä hinta/iteraatio periaatteella. Ohjelmistokehitystiimit on määriteltävä tarjouksessa, ja kehittäjien ansioluettelot liitetään tarjoukseen.
- Yksi tarjoaja voi tehdä tarjouksen useasta aliprojektista.
- Product Owner tiimi, tai vastaava rooli valitussa agile-metodologiassa, sisältää sekä tilaajan, että tarjoajan edustajia. Tilaajaa edustavat roolit voidaan täyttää riippumattomilla konsulteilla, joilla ei ole sidonnaisuuksia tarjoajaan. Tarjoajan vastuulla on esitellä miten tarjottu projektimetodologia takaa sen, että lopullinen tuote vastaa loppukäyttäjien ja tilaajan mahdollisesti muuttuvia vaatimuksia.
- Tarjoukseen sisällytetään alustava arvio tarvittavien iteraatioiden määrästä. Tilaajalla on vapaus tehdä muutoksia ohjelmiston vaatimuksiin myös myöhäisessä ohjelmistonkehityksen vaiheessa Agile-periaatteiden mukaisesti, jolloin iteraatiokierroksia tehdään lisää tarvittava määrä kunnes vaatimukset on täytetty. Tilaajalla on vapaus lopettaa projekti mihin tahansa iteraatioon.
- Tarjottujen järjestelmien on toteutettava palvelukeskeisen arkkitehtuurin periaatteita, ja niiden on oltava yhteensopivia relevanttien yleisten standardien kanssa, kuten CCD XML.
- Tarjottujen järjestelmien on toteutettava Valtiovarainministeriön Julkisen Hallinnon Kokonaisarkkitehtuurin linjauksia ja vaatimuksia soveltuvin osin.
